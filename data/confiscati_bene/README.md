## Confiscati bene

"**Confiscati bene**" è il nome dell'**hackathon** sviluppato durante [#SOD14](http://www.spaghettiopendata.org/page/benvenut-sod14), l'incontro annuale della comunità Spaghetti OpenData.

I dati pubblicati sul [sito](http://www.benisequestraticonfiscati.it/Joomla/) dell'**Agenzia nazionale per l'amministrazione e la destinazione dei beni sequestrati e confiscati alla criminalità organizzata** non sono completi, primari, tempestivi e riutilizzabili.

Li abbiamo estratti, resi disponibili come open data e usati per consentire a tutti di esplorarli in modo intuitivo, anche attraverso visualizzazioni. Consideratelo un regalo di Spaghetti Open Data, un segno di apprezzamento per il lavoro prezioso fatto dall'ANBSC e dalle tante imprese e associazioni che lavorano sui beni confiscati in tutta Italia.

Noi siamo arrivati fino a qui, ma moltissimo si può ancora fare. Per proseguire insieme, chiediamo all'ANSBC di aprire questi dati in modo che possano essere **Confiscati bene**.
